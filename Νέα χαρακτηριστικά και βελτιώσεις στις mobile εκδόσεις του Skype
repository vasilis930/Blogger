Η τελευταία έκδοση του Skype για Android, iPhone και iPad, φέρνει ένα σύνολο από ενδιαφέρουσες αλλαγές. Πρώτον, αυξάνεται ο αριθμός των custom reactions από τα οποία μπορείτε
να διαλέξετε για να «αντιδράσετε» σε κάθε μήνυμα. Στις εκδόσεις για iPhone και iPad πραγματοποιήθηκαν βελτιώσεις στη λειτουργία share, ενώ έχουν πλέον και υποστήριξη για dark
theme.
Η έκδοση για Android έλαβε την πιο ενδιαφέρουσα αναβάθμιση, καθώς έχει πλέον τη δυνατότητα να «θολώνει» τον χώρο όπου βρίσκεται ο χρήστης, κάτι που θα αποδειχτεί ιδιαίτερα 
χρήσιμο στην εποχή της απομακρυσμένης εργασίας και εκπαίδευσης. Η νέα έκδοση διατίθεται σταδιακά στους χρήστες, οπότε αν δεν την έχετε λάβει ακόμα… λίγη υπομονή.
